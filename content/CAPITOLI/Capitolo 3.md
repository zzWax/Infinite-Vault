Letto il 10-04-25 (pg 32 ~ 37)
#### [[Anno dei Cerotti Medicati Tucks|ACMT]] ~ 01 Aprile

#### Riassunto del capitolo:
In questo capitolo Hal Incandenza — che al momento sembra il protagonista — ha dieci anni e mezzo e viene mandato da uno “specialista in conversazione” su iniziativa della madre (Mami), preoccupata che parli troppo poco. Preoccupazione condivisa, se non alimentata dal padre (Lui in persona).
Hal si ritrova lì senza capire bene perché. La chiacchierata parte in modo leggero, ma appena si accorge che l’altro lo prende sottogamba, comincia a rispondere con un linguaggio talmente ricercato da mandarlo in crisi. A un certo punto gli viene il dubbio che quel tipo sia in realtà suo padre con una maschera: lo riconosce dal solito gilet a losanghe — di cui il padre va fiero — e dal fatto che, proprio come lui, fatica a stargli dietro.

#### Pensieri Personali:
Hal è un ragazzino fuori dal comune, capace di recitare a memoria la definizione da dizionario della parola “supplicare”. La cosa triste è che questa sua intelligenza viene totalmente fraintesa dai genitori, che lo mandano da un esperto come se fosse rotto. E da qui si capisce anche la sua frustrazione.