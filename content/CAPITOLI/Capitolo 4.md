Letto il 11-04-25 (pg 37 ~ 38)
#### [[Anno dei Pannoloni Per Adulti Depend|APAD]] ~ 09 Maggio

#### Riassunto del capitolo:
In questo capitolo molto breve, poco più di una pagina, viene introdotto Mario, il fratello di Hal. Dormono nella stessa stanza all’ETA. Anche se Mario è il fratello maggiore, non partecipa agli allenamenti come gli altri, viene fatto notare che ha una testa pesante e spropositata, e quindi Hal, alle sei del mattino, si prepara in silenzio al buio per non disturbarlo.  
A un certo punto squilla il telefono: Hal risponde al secondo squillo. Una voce gli dice che ha tante cose da raccontargli. Hal taglia corto, dice che non è il momento e riattacca. Era Orin, anche se al momento non sappiamo ancora chi sia. Mario, svegliato dalla chiamata, gli chiede chi fosse, e Hal risponde che era “nessuno che conosci”.

#### Pensieri Personali:
Non è chiaro quanti anni abbia Hal in questo momento, perché gli anni nel libro hanno nomi assurdi legati a prodotti e non seguono un ordine lineare. Quello che però sappiamo è che Hal è il fratello più giovane, ma molto più sveglio e lucido di quanto la sua età suggerisca — come già visto nei capitoli precedenti. Il modo in cui si prende cura di Mario e il fatto che gli nasconda chi l’ha chiamato, fa pensare che in qualche modo lo protegga, trattandolo come se fosse lui il piccolo dei due, forse a causa di qualche difficoltà o fragilità di Mario.